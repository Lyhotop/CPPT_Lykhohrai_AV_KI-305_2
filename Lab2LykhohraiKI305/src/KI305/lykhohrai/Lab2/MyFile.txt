Конструктори
Конструктор – спеціальний метод класу, який не повертає значення, має ім’я 
класу та призначений для початкової ініціалізації об’єктів класу. Синтаксис оголошення 
конструктора:
[СпецифікаторДоступу] НазваКласу([параметри])
{
Тіло конструктора
}
Конструкторів може бути кілька. Конструктор без параметрів називається 
конструктором за замовчуванням. Якщо у класі не визначено жодного конструктора, то 
конструктор за замовчуванням генерується автоматично при компіляції (неявно). Він 
здійснює ініціалізацію полів об’єкту класу значеннями за замовчуванням (оскільки поля 
об’єкту на момент створення обов’язково мають бути ініціалізованими). Ці значення рівні:
• для полів чисел простих типів – 0;
• для логічних полів – false;
• для посилань на об’єкти – null.
Якщо ж клас має хоч один конструктор з параметрами, то конструктор за 
замовчуванням має бути визначений явно